# Skype stories 2015-12-07

**[16:37:50] leon**: Bara för att ni ska lära av mina misstag så måste jag berätta vad farbror leon gjorde för idioti i helgen. Jul fest på fredagen, slutade i gamla stan och blev ganska sent. När ställena stängde så fann jag mig vid ett korvstånd i gamla stan. “Ja det är den här starka korven, den har jag alltid velat prova”.

**[16:39:50] leon:** Jag går fram för att beställa och en kille kommer för mig och beställer 4 paket mjölk. När han hör mig beställa ser han mig i ögonen och säger “Gör det inte, min kompis åt den och nu ligger han där på gatan och gråter och kräks”. Åfan, kollar runt hörnet och så är det visst. Julmat och nubbe har dock fyllt mit hjärta med någon slags övermod så jag beställer korven lite demonstrativt ändå.

**[16:41:05] Cia:** hahahaha

**[16:43:11] leon:** Det tar ett ganska bra tag att få den, och eftersom det var kvällens sista harakirikorv så har en grupp av randoms samlats för att kanske få smaka eller bara titta på spektaklet. När jag väl får korven så får jag även ett par vita plasthandskar. Coolers, kul med lite dramatisk flair. Har varit med om ställen förr som överhopar sin starka mat. Men den är dränkt i sås så det är smidigt också. Får korven i handen och korvgubben säger direkt “Det rinner, så du är diskad”.
[16:45:50] leon hennings: Tydligen var det någon challenge att äta den på 5 minuter för att få en t-shirt. Ingen fara tänker jag, då kan jag bjussa lite och behöver inte snåla. Tar en tugga och nog fan är den ganska stark. Det brinner i munnen och man gråter lite. Men det är inte det värsta jag varit med om, och efter att ha låtit ett par andra smaka(som jag känner, och ett par streetrandoms, kul communityspirit!) så äter jag upp resten av korven. Det här var ju inte så farligt tänkte jag, det bränner fortfarande i munnen men det ska det ju göra.

**[16:46:22] leon:** Kvällen avslutas strax efter då det visar sig att stan är ganska fetstängd. Åker hem och sover.

**[16:46:27] leon:** Nu börjar helvetet.

**[16:48:14] Frej:** haha

**[16:51:04] leon:** Vaknar någon gång på morgonen med en känsla som om jag stoppat i mig glödande kol. Får panik och kravlar, nästan på alla fyra till toaletten för att på ett eller annat sätt bli av med det som skadar mig. Efter de fåtal metrarna till toaletten är avklarade är jag helt blötsvettig, ansiktet känns som om jag har blivit strypt uppochned. Försöker kräkas med två fingrar i halsen, samtidigt som jag med andra handen sliter av kläderna. Lyckas föga med upphävandet av vurren. Faller ihop skakandes i fosterställning på toalettgolvet och svimmar nog lite där medan jag tänker dimmiga tankar om ambulans eller förgiftningsupplysningscentralen.

**[16:53:52] leon:** Vaknar till och släpar till sängen där jag bara försöker härda ut. Känns som om kroppen stänger ner så kollapsar igen. Vaknar strax senare av att smärtan bara har ökat. Kämpar mig tillbaka till badrummet för att kyla den glödgade hettan i magen med vatten.  När jag väl fått i mig vattnet känner jag att magen vaknat till liv från sitt tidigare tillstånd som förkolnad chili-mumie så gör ett till försök på fingrarna i halsen.

**[16:56:32] leon:** Har aldrig varit så glad att äntligen kräkas i hela mitt liv. Men glädjen är kortvarig, eftersom mun och svalg får smaka på runda två av det starkaste jag varit med om. Min stakarks näsa var inte med i runda ett, så det är som om någon stuckit upp två tända cigarretter i näsan på mig och gnidit runt. Efter det kollapsar jag en tredje gång, men striden är i alla fall över och resten av dagen är helt ok.

**[16:56:54] leon:** TL;DR starka korven var för stark

**[16:57:28] Frej:** hahaha

**[16:57:32] Jesper:** alltså hahaha

**[16:57:36] Frej:** fyfasiken vad jobbigt det låter

**[16:58:03] Jesper:** den åker av todo-listen

**[16:58:24] leon:** Gissar att julbordet i magen fördröjde mag-apokalypsen till på morgonen. Jag äter ganska mycket chili-jox annars så munnen måste varit lite härdad för själva inmundigandet, magen hade inte riktigt den resistansen.

**[16:58:45] Cia:** fy fan vad hemskt

**[16:58:54] leon:** :D

**[16:59:35] Frej:** hur känns det nu då?

**[17:03:08] leon:** Det gick över efter jag fick den ur magen. Det blev nästan okej omedelbums, så antingen hade magen bara dragit ihop sig och sagt YOU SHALL NOT PASS eller så låg korven i kö efter all julmat. Hade den kommit vidare i tarmsystemet vet jag inte vad  som hade hänt.

**[17:05:04] Karin:** hahaha leon din stackare!

**[17:07:00] leon:** What doesn’t kill you makes you dumber

**[17:26:30] Alexander:** det här är nog det roligaste jag läst i år